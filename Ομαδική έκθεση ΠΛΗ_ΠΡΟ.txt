Ομαδική Έκθεση 
Ομάδα 4
Project 05
Συμμετέχοντες: Κρυσταλλίδης Αθανάσιος, Χαράλαμπος Τζεράνης

Στην ομάδα μας, μας έχει ανατεθεί το 5ο προγραμματιστικό project στο οποίο ζητείται η υλοποίηση παιχνιδιού μνήμης με χρήση καρτών τράπουλας.

Σύντομη περιγραφή παιχνιδιού:
Κύριος σκοπός του παιχνιδιού είναι η δημιουργία ζευγών καρτών που έχουν τον ίδιο αριθμό/σύμβολο. Κάθε παίκτης ανοίγει εώς 2 κάρτες από το "τραπέζι".  Εάν είναι τις ίδιας αξίας τότε παραμένουν ανοιχτές και ο παίκτης κερδίζει τους αντίστοιχους πόντους, σε διαφορετική περίπτωση κλείνουν. Οι σειρά των παικτών αλλάζει διαδοχικά*. Το παιχνίδι τερματίζεται μόλις ανοιχτούν όλες οι κάρτες, όπου και ανακοινώνεται ποιός είναι ο νικητής/ές του παιχνιδιού.
Έτσι ο κάθε παίκτης θα πρέπει να θυμάται όσο το δυνατόν περισσότερες κάρτες και την θέση στην οποία βρίσκονταν ώστε να κάνει ζευγάρια και να σκοράρει

Για την συγγραφή του κώδικα χρησιμοποιήσαμε αντικειμενοστραφή σχεδίαση. Ορίσαμε ως βασικές κλάσεις το περιβάλλον παιχνιδιού (GUI), το "τραπέζι" όπου τοποθετουνται οι κάρτες (Deck),την κάρτα(Card), τον παίκτη (Player), και το πρόγραμμα-αντίπαλο (Bot). 
Για τη δημιουργία γραφικού περιβάλλοντος χρησιμοποιήσαμε το άρθρωμα Tkinter το οποίο είναι ενσωματωμένο στην κύρια βιβλιοθήκη της  python.
Στα κουμπιά χρησιμοποιείται και το module ttk το οποίο αποτελεί μια νεότερη εκδοχή του tk η οποία περιέχει περισσότερες και πιο μοντέρνες μορφοποιήσεις.  


Στην κλάση GUI ορίσαμε ως ιδιοτητές-χαρακτηριστικά(attributes) της το Deck, το παράθυρο όπου θα προβάλλονται τα υπόλοιπα γραφικά στοιχεία (widgets), 2 frame όπου διαχωρίζονται οι κάρτες από την παρουσίαση των παικτών, και το Bot.

Επίσης ορίσαμε ως λειτουργίες(functions) την δημιουργία μενού (build_menu), επιλογή δυσκολίας (difficulty), δημιουργία Deck (create_deck), επιλογή αριθμού παικτών (select_players), αποτίμηση επιλογής παικτών (action_select_players), εκκίνηση παιχνιδιού (play), επιλογή κάρτας (select_card/bot_select_card), αποτίμηση επιλογής των καρτών που επιλέχθηκαν (evaluate_cards/bot_evaluate_cards), επιλογή κάρτας από το bot (bot_choose card), αλλαγή σειράς των παικτών (player_turn), έλεγχος νικητή (check_win), αποθήκευση παιχνιδιού (save_game), φόρτωση παιχνιδιού από τη μνήμη(load_game).


Το πρόγραμμα ξεκινά δημιουργώντας ένα αντικείμενο interface της κλάσης GUI. Κατά την δημιουργία του καλείται ο κατασκευαστής της κλάσης ο οποίος με τη σειρά του αρχικοποιεί τις ιδιότητές της και καλεί για εκτέλεση τη δημιουργία μενού. 

build_menu()
Το παράθυρου μενού είναι σταθερού μεγέθους (300x300px) και περιλαμβάνει 3 κουμπιά (New Game, Load Game , Quit). 
Κάθε κουμπί όταν πατηθεί εκτελείται μια συγκεκριμένη εντολή. Πατώντας New Game οδηγούμαστε στο παράθυρο επιλογής δυσκολίας, Load Game για φόρτωση παιχνιδιού από την μνήμη και Quit για έξοδο από το πρόγραμμα.  (Screenshot menu)
Για την διάταξη των γραφικών μέσα στο παιχνίδι χρησιμοποιήσαμε την διάταξη grid που παρέχει το tkinter. Αυτή χωρίζει το παράθυρο σε αόρατες περιοχές από γραμμές και στήλες οι οποίες καθορίζονται από τον τρόπο που ο χρήστης θα διατάξει τα γραφικά στοιχεία του. Έτσι λειτουργεί σαν ένα σύστημα συντεταγμένων row=x,col=y.

difficulty()
Στο παράθυρο επιλογής δυσκολίας εμφανίζονται 3 κουμπιά (Easy,Average,Hard). Καθένα από αυτά έχει ως εντολή την δημιουργία deck με όρισμα συνάρτησης το όνομα του κουμπιού. 
Σε αυτό το σημείο πρέπει να τονίσουμε ότι λόγω του γεγονότος ότι μέσα στην εντολή Button δεν μπορούμε να ορίσουμε ως command συναρτήσεις με παρενθέσεις (επειδή αυτό θα είχε ως αποτέλεσμα αυτόματο πάτημα του κουμπιού) εισάγουμε αναγκαστικά συναρτήσεις τύπου lambda (που είναι της μορφής "ορίσματα:συνάρτηση(παράμετροι)", το ίδιο ισχύει και για τα υπόλοιπα κουμπιά.

create_deck()
Aνάλογα τη δυσκολία δημιουργείται το αντικείμενο xdeck (κλάσης Deck) με τις αντίστοιχες διαστάσεις και εμφανίζεται το παράθυρο επιλογής αριθμού παικτών. 

select_players()
Ο χρήστης μπορεί να επιλέξει από 1 εώς 4 παίκτες στα κουμπιά που του εμφανίζονται. 
Κάθε κουμπί οδηγεί στην συνάρτηση αποτίμησης της επιλογής του χρήστη με όρισμα τον αριθμό των παικτών που έχει επιλέξει.

action_select_players()
Η αποτίμηση δεν είναι ορατή από τον χρήστη. Βασική λειτουργία της είναι η εισαγωγή παικτών στο παιχνίδι (μέσω της λίστας players) και η ενεργοποίηση της σειράς των παικτών. Οι παίκτες παίρνουν την ονομασία τους αυτομάτως από το πρόγραμμα.

play()
Είναι η βασικότερη συνάρτηση του παιχνιδιού η οποία εμφανίζει τους παίκτες και τις κάρτες. Το παράθυρο αποτελείται απο 2 πλαίσια frames ώστε να είναι ποιό ομαλή η διάταξη. Στο πρώτο πλαίσιο τοποθετούνται οι κάρτες. Οι κάρτες παρουσιάζονται ως κουμπιά όπου το καθένα έχει ως εντολή την λειτουργία select_card/bot_select_card με ορίσματα το ID του ,την σειρά και την στήλη που εμφανίζεται . Ο αριθμός των κουμπιών και η διάταξη καθορίζεται από τις μεταβλητές rows και cols του αντικειμένου xDeck. Στην περίπτωση που υπάρχουν κάρτες ανοιχτές από προηγούμενο παιχνίδι εμφανίζονται και απενεργοποιούνται τα κουμπιά ώστε  να μην μπορεί να τις επιλέξει ο παίκτης. Στο δεύτερο πλαίσιο εμφανίζεται το scoreboard σε ετικέτες (label widgets) και τα κουμπια Save Game (καλεί τη συνάρτηση save_game) και Quit(τερματίζεται η εφαρμογή).

 
